# Návštěvníci

Plánujeme uvolnit do prodeje pro veřejnost okolo 1000 vstupenek (viz. [Vstupenky](vstupenky.md)). Celkem se tak i s přednášejícími, organizátory můžeme dostat na celkovou návštěvnost okolo 1200 lidí.

Na naši konferenci rádi uvidíme úplné začátečníky, ale z kapacitních důvodů preferujeme lidi, kteří už nějaké základní znalosti o kryptoměnách mají. V současné době jsou v ČR/SK už minimálně desetitisíce lidí, kteří se o kryptoměny zajímají seriózněji - společně se můžeme pokusit témata neřešit jenom po povrchu, ale jít mnohem hlouběji.

Na druhou stranu, nejsme ani konference pro kryptoměnové experty a čistě odbornou debatu. Tady nás hezky zastupují konference konající se v podobný termín, jako je [ETHPrague](https://ethprague.com/), [Bitcoin Mining Conference](https://cs.braiins.com/bitcoin-mining-conference-2022) a [další](../souvisejici-udalosti/souvisejici-udalosti.md).

## Podíl návštěvníků

Následující obrázek vyjadřuje podíl návštěvníků podle obecné úrovně znalosti kryptoměn a souvisejících technologií - tak jak ho předběžně projektujeme.

![](../.gitbook/assets/navrh-distribuce-utxo.png)

## Vstupenky

:point\_right: Více o vstupenkách naleznete na stránce [Vstupenky](vstupenky.md).
