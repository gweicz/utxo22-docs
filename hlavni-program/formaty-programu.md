# Formáty programu

Zde je přehled všech formátů, které na naší konferenci využíváme.

## Přednáška

Klasická forma prezentace - samozřejmostí je projekce powerpoint prezentace (slidů) a QA na konci. Je jen na přednášejícím, jak svůj čas využije, mělo by to být ale k tématu :)

* Délka: 25 min, 55 min

## Workshop

Workshopy se budou konat v místnostech, kde budou mít lidé k dispozici stoly a možnost používat notebooky. Jsou tedy ideální na prohloubení znalostí o nějakém komplikovaném tématu s praktickou ukázkou a zapojením publika.

* Délka: 55 min, 115 min

## Panelová debata

Panelová diskuse představuje specifický druh mítinku před publikem. Základem je takzvaný panel – skupina odborníků, kteří diskutují na dané téma před auditoriem. Panelová diskuse je často řízena moderátorem, který může tlumočit hostům také dotazy z publika.

* Délka: 80 min, 110 min

## Fireside chat

Forma, kdy moderátor a hostující řečník vedou rozhovor. "Fireside chat" je neformální rozhovor, který osvětluje odborné znalosti hosta, bez formalit. Uvolněnou atmosféru akce umocníme tím, že na pódium přidáme pohodlná křesla nebo pohovky.

Fireside chat formát použijeme především u významných hostů, třeba i zahraničních.

* Délka: 25 min, 55 min

## Blesková přednáška (lightning talk)

Speciální druh prezentace. Řečníci mají velmi omezený čas na svojí přednášku - maximálně 10 minut. Řečnící můžou mít powerpoint prezentaci, ale ta se musí automaticky posouvat dopředu, aby řečník neztrácel čas.

Bleskové přednášky budou vždy součástí vetších bloků, kde bude více bleskových přednášek po sobě.

* Délka: 5 - 10 minut

## Campfire (táborový oheň)

Jedná se o jeden z těch formátů, který dokonale popisuje, co dělá a jak vypadá. Podobně jako lidé sedí u táboráku a poslouchají, jak někdo vypráví příběh, je campfire na konferenci neformálním způsobem prezentace a diskuse o jednotlivých tématech.

Polo-formální prostor vhodný pro komunitní setkání, krátké přednášky a různé diskuze, nebo klidně i prezentace vašich vlastních nápadů nebo projektů. Místa pro Campfire budou umístěné záměrně na chodbách, nebo venku v relax zóně - tedy na místech kde budou proudit lidé, aby obsah mohl případně zaujmout kolemjdoucí. Počítejte tedy s okolním ruchem.

Půjde o 15-20 míst k sezení v otevřeném prostoru (=velká rezerva pro stání) a bude k dispozici ozvučení (mikrofon, repro) a obrazovka (s možností připojení notebooku přes HDMI).

* Délka: 15 - 60 min

Reference:

* [What Is a Campfire Setup & When Should You Use It?](https://eventleadershipinstitute.com/what-is-a-campfire-setup-when-should-you-use-it/)

