# Filozofie konference

* Naše téma jsou kryptoměny a související problémy, jako je decentralizace nebo finanční svoboda a soukromí.
* **Jsme nezisková a nezávislá konference** - naším cílem není vydělat peníze, ani nejsme motivovaní tím, že by nás někdo platil "bokem". Většina financí na organizaci konference pochází ze sponzorských darů, kde není žádná protislužba.
* **Tvoříme neutrální a bezpečný prostor** - pro všechny fanoušky kryptoměn, nehledě na ideologii. Chceme dát adekvátní možnost prezentace všem významným proudům, ať už jde o Bitcoin, Ethereum, Polkadot, Cardano, nebo jakýkoliv další blockchain.
* **Nemáme žádný programový plán (záměrně)** - nechceme určovat, kdo přesně na naší konferenci vystoupí a co bude říkat. Je to na sub-komunitám nebo jednotlivcích, kteří si sami za sebe určí, co je důležité a co chtějí návštěvníkům sdělit.
* **Do přednášek a workshopů nijak obsahově nezasahujeme** - přednášející mají svůj přidělený čas a můžou ho využít jak chtějí.
* **Otevřenost je pro nás klíčová** - jsme fanoušci open-source filozofie a snažíme se být maximálně transparentní, ať už v procesech nebo v poskytovaných informacích (viz. například [náš repozitář na GitHubu](https://github.com/utxo-foundation)).

